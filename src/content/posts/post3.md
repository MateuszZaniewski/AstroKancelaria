---
title: "Alimenty na dziecko - czym są, jaka jest ich wysokość i do kiedy je płacić?"
slug: "post3"
source: "/blog3.webp"
bigsource: "blog3big.svg"
date: "15/10/2024"
category: "Prawo rodzinne"
---

<div class="relative bg-[url(/post3.jpg)] bg-cover bg-center bg-no-repeat h-[344px] w-[87vw] max-w-[1440px] object-cover hidden lg:block xl:mx-auto">
  <!-- Overlay div for the darker background -->
  <div class="absolute inset-0 bg-black opacity-30"></div>

  <!-- Content on top of the overlay -->
  <div class="absolute bottom-4 left-4 flex flex-col gap-2">
    <div class="text-sm pt-2 pb-4 text-white">
      <span>2024-10-02</span> | <span>Prawo rodzinne</span>
      <h1 class="text-3xl font-semibold">Alimenty na dziecko - czym są, jaka jest ich wysokość i do kiedy je płacić?</h1>
    </div>
  </div>
</div>

<section class="font-sens md:max-w-[700px] md:mx-auto">
<div class="block lg:hidden">
<h1 class=" text-3xl font-semibold">Alimenty na dziecko - czym są, jaka jest ich wysokość i do kiedy je płacić?</h1>

<div class="text-sm pt-2 pb-4">
  <span>2024-10-02</span> | <span>Prawo rodzinne</span>
</div>
</div>

<div class="pl-5 border-l-2 border-[#B58C67] lg:mt-8">
<p class="text-xl">
  Alimentów na rzecz dziecka można dochodzić zarówno w pozwie o rozwód jak też w oddzielnym powództwie. W przypadku, gdy dziecko jest małoletnie, w jego imieniu z pozwem przeciwko drugiemu rodzicowi występuje przedstawiciel ustawowy. Alimenty to środki utrzymania, które mogą przybrać formę pieniężną (określona kwota wypłacana  co miesiąc na rzecz dziecka) lub w całości bądź części polegać na dokładaniu osobistych starań o wychowanie dziecka (opieka nad małoletnim).
</p>
</div>

<div class="pt-10 lg:hidden">
<img src="/post3.jpg" />
</div>

<div class="pt-10 flex flex-col gap-4 ">
<h2 class="text-xl font-semibold">Obowiązek alimentacyjny rodziców</h2>
<p>Zgodnie z art. 133 § 1 kro rodzice obowiązani są do świadczeń alimentacyjnych względem dziecka, które nie jest jeszcze w stanie utrzymać się samodzielnie, chyba że dochody z majątku dziecka wystarczają na pokrycie kosztów jego utrzymania i wychowania.</p>
<p>Nie ma zatem odgórnie określonej granicy wieku, do której rodzic zobowiązany będzie łożyć alimenty na dziecko. Obowiązek ten może istnieć nawet w przypadku osiągnięcia przez dziecko pełnoletności jeżeli z okoliczności konkretnej sprawy wynika, iż uprawniony obiektywnie nie jest jeszcze w stanie samodzielnie się utrzymać. </p>
</div>

<div class="flex flex-col gap-4 pt-8">
<h2 class="text-xl font-semibold">Wysokość alimentów na dziecko - zależność zakresu świadczeń</h2>
<p>Wskazać należy, że w świetle art. 135 § 1 kro zakres świadczeń alimentacyjnych zależy od usprawiedliwionych potrzeb uprawnionego oraz od zarobkowych i majątkowych możliwości zobowiązanego</p>
<p><span class="italic">„Przez usprawiedliwione potrzeby uprawnionego rozumieć należy potrzeby, których zaspokojenie zapewni mu - odpowiedni do jego wieku i uzdolnień - prawidłowy rozwój fizyczny i duchowy. Możliwości zarobkowe i majątkowe zobowiązanego określają zarobki i dochody, jakie uzyskiwałby przy pełnym wykorzystaniu swych sił fizycznych i zdolności umysłowych, nie zaś rzeczywiste zarobki i dochody. Dzieci mają prawo do równej z rodzicami stopy życiowej, niezależnie od tego, czy żyją z nimi wspólnie, czy też oddzielnie”</span> - uchwała Sądu Najwyższego z dnia 16 grudnia 1987 r., sygn. III CZP 91/86.</p>
<p>Natomiast zarobkowe i majątkowe możliwości zobowiązanego nie mogą być utożsamiane jedynie  z faktycznie osiąganymi zarobkami. Sąd Najwyższy przyjął, że przez ustawowe określenie „możliwości zarobkowe i majątkowe” należy rozumieć nie tylko zarobki i dochody rzeczywiście uzyskiwane ze swojego majątku, lecz te zarobki i dochody, które osoba zobowiązana może i powinna uzyskiwać przy dołożeniu należytej staranności i przestrzeganiu zasad prawidłowej gospodarki oraz stosownie do swoich sił umysłowych i fizycznych.</p>
</div>

<div class="flex flex-col gap-4 pt-8">
<h2 class="text-xl font-semibold">Alimenty a usprawiedliwione i bieżące potrzeby</h2>

<p>Podkreślenia wymaga, że alimenty mają zabezpieczać bieżące potrzeby dziecka nie zaś wydatki przyszłe i niepewne, które hipotetycznie mogłyby zaistnieć w przyszłości. Z uwagi na powyższe, do obowiązku alimentacyjnego nie można zaliczyć gromadzenia środków finansowych w celu umożliwienia dziecku zakupu mieszkania w przyszłości (por. Uchwała Sądu Najwyższego z dnia 10 maja 1977 r., sygn. III CZP26/77). 
Z ugruntowanego orzecznictwa Sądu Najwyższego wynika, że przez usprawiedliwione potrzeby należy rozumieć:</p>
<ul>
<li class="pl-4">&#8226; potrzeby fizyczne - zapewnienie dziecku odpowiednich warunków mieszkaniowych, odzieży           i obuwia adekwatnych do wieku oraz pory roku, środków higieny, kosmetyków i leków;</li>
<li class="pl-4">&#8226; potrzeby edukacyjne - zapewnienie dziecku dostępu do edukacji, zakup niezbędnych podręczników i wyprawki szkolnej, koszty dojazdów do szkoły;</li>
<li class="pl-4">&#8226; potrzeby duchowe i kulturowe - wyjścia do kina/ muzeum/ teatru, zakup książek odpowiednich do wieku, wydatki związane z realizacją hobby dziecka i jego zainteresowań w tym również koszty utrzymania zwierzątka dziecka; </li>
<li class="pl-4">&#8226; potrzeby wypoczynku i rozrywki - zapewnienie dziecku formy wypoczynku, adekwatnych do wieku zabawek i książek. </li>
</ul>
</div>

<div class="flex flex-col gap-4 pt-8">
<h2 class="text-xl font-semibold">Alimenty a zasada równej stopy życiowej</h2>
<p>Alimenty nie mogą zabezpieczać jedynie minimum egzystencji ale nie mogą też prowadzić do zbytku. Sądy ustalając wysokość alimentów kierują się tzw. zasadą równej stopy życiowej. Oznacza to, że rodzice powinni zapewnić dzieciom warunki odpowiadające tym, w jakich sami żyją, niezależnie od tego czy zamieszkują wraz z dziećmi czy oddzielnie.</p>
</div>

<div class="flex flex-col gap-4 pt-8">
<h2 class="text-xl font-semibold">Zabezpieczenie roszczeń alimentacyjnych w toku sprawy</h2>
<p>W pozwie o alimenty lub w odrębnym piśmie w toku sprawy można złożyć wniosek o udzielenie zabezpieczenia roszczeń alimentacyjnych na czas trwania postępowania. </p>
</div>

<div class="flex flex-col gap-4 pt-8">
<h2 class="text-xl font-semibold">Zmiana wysokości ustalonych alimentów</h2>
<p>Zgodnie z art. 138 kro w razie zmiany stosunków można żądać zmiany orzeczenia lub umowy dotyczącej obowiązku alimentacyjnego. Musi być to jednak zmiana istotna. Modyfikacja prawomocnego orzeczenia sądu może polegać na obniżeniu alimentów jak też ich podwyższeniu. Wszystko uzależnione jest od okoliczności faktycznych danej sprawy. Zmiana ta może wystąpić zarówno po stronie uprawnionego jak i zobowiązanego. W przypadku uprawnionego, uzasadnieniem dla podwyższenia alimentów, może być zwiększenie się wydatków na dziecko wobec np. zmiany szkoły, pojawienia się zajęć dodatkowych czy nowych wydatków na leczenie. W przypadku zobowiązanego do alimentacji, argumentacją za obniżeniem alimentów może być np. choroba czy niepełnosprawność a w konsekwencji, ograniczone możliwości majątkowe i zarobkowe.</p>
</div>

<div class="flex flex-col gap-4 pt-8">
<h2 class="text-xl font-semibold">O czym rodzic zobowiązany do alimentacji często zapomina ?</h2>
<p>Często zdarza się, że wraz z zakończeniem przez pełnoletnie już dziecko edukacji, rodzic zobowiązany do alimentacji przestaje łożyć alimenty. Należy jednak pamiętać o tym, że obowiązek alimentacyjny nie wygasa automatycznie. W celu uchronienia się przed możliwą egzekucją zaległych świadczeń należy wystąpić do sądu z pozwem o ustalenie ustania obowiązku alimentacyjnego.</p>
</div>

<p class="py-4">Autor: Paulina Komenda</p>

<div class="mt-1 w-full h-[2px] bg-[#B58C67]"></div>
</section>
