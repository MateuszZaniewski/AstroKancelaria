---
title: "Rozwód krok po kroku"
slug: "post2"
source: "/blog2.webp"
bigsource: "blog2big.svg"
date: "28/09/2024"
category: "Prawo rodzinne"
---

<div class="relative bg-[url(/post2.jpg)] bg-cover bg-center bg-no-repeat h-[344px] w-[87vw] max-w-[1440px] object-cover hidden lg:block xl:mx-auto">
  <!-- Overlay div for the darker background -->
  <div class="absolute inset-0 bg-black opacity-30"></div>

  <!-- Content on top of the overlay -->
  <div class="absolute bottom-4 left-4 flex flex-col gap-2">
    <div class="text-sm pt-2 pb-4 text-white">
      <span>2024-09-28</span> | <span>Prawo rodzinne</span>
      <h1 class="text-3xl font-semibold">Rozwód - krok po kroku</h1>
    </div>
  </div>
</div>

<section class="font-sens md:max-w-[700px] md:mx-auto">
<div class="block lg:hidden">
<h1 class=" text-3xl font-semibold">Rozwód - krok po kroku</h1>

<div class="text-sm pt-2 pb-4">
  <span>2024-09-28</span> | <span>Prawo rodzinne</span>
</div>
</div>

<div class="pl-5 border-l-2 border-[#B58C67] lg:mt-8">
<p class="text-xl">
  Sprawy o rozwód niekiedy przebiegają burzliwie, towarzyszą im zazwyczaj silne emocje powstałe na skutek rozpadu małżeństwa szczególnie, gdy niezbędnym jest rozstrzygnięcie o kwestii winy w rozkładzie pożycia czy też dalszym losie wspólnych małoletnich dzieci.
</p>
</div>

<div class="pt-10 lg:hidden">
<img src="/post2.jpg" />
</div>

<div class="pt-10 flex flex-col gap-8 ">
<!-- <h2 class="text-xl font-semibold">Bezprawne uprowadzenie a bezprawne zatrzymanie.</h2> -->
<p>Pierwszym krokiem dla zainicjowania postępowania jest odpowiednie przygotowanie się do sprawy. Pozew o rozwód winien czynić zadość wymaganiom przewidzianym dla pisma procesowego. Należy w nim zamieścić odpowiednie wnioski, uzasadnienie oraz załączniki. W tym celu warto skontaktować się z profesjonalnym pełnomocnikiem, który pomoże w skompletowaniu dokumentacji oraz sprawnie przeprowadzi przez wszystkie etapy postępowania sądowego.</p>
<p>W pozwie można zgłosić żądanie rozwiązania małżeństwa bez orzekania o winie bądź wnosić o orzeczenie rozwodu z winy drugiego małżonka. Strony często jednak zapominają, że zgodnie z utrwalonym orzecznictwem Sądu Najwyższego <span class="italic">„Dla przyjęcia współwiny za rozkład pożycia między małżonkami wystarczy, gdy drugi małżonek swoim postępowaniem przyczynił się do tego rozkładu, chociażby stopień jego zawinienia był mniejszy; wina w rozkładzie pożycia małżeńskiego nie podlega stopniowaniu.”</span> - Postanowienie Sądu Najwyższego z dnia 20 listopada 2020 r., sygn. III CNP 6/20</p>
<p>Ponadto, w pozwie o rozwód można również wnioskować o :</p>
<ul>
<li class="pl-4">&#8226; ustalenie miejsca pobytu wspólnych małoletnich dzieci</li>
<li class="pl-4">&#8226; rozstrzygnięcie o władzy rodzicielskiej nad małoletnimi dziećmi stron</li>
<li class="pl-4">&#8226; -zasądzenie alimentów na rzecz małoletnich dzieci lub na stronę</li>
<li class="pl-4">&#8226; uregulowanie kontaktów rodzica z dzieckiem.</li>
</ul>

<p>Co więcej, w pozwie o rozwód można wnosić o ustalenie sposobu korzystania z mieszkania zajmowanego wspólnie przez małżonków lub o eksmisję jednego z nich z lokalu. Nadto, w postępowaniu rozwodowym sąd może dokonać podziału majątku wspólnego małżonków w przypadku, gdy są oni zgodni co do składników majątku wspólnego, ich wartości oraz sposobu podziału. </p>
</div>

<div class="flex flex-col gap-4 pt-8">
<h2 class="text-xl font-semibold">Podkreślenia wymaga, że dla orzeczenia przez sąd rozwodu koniecznym jest spełnienie określonych przesłanek.</h2>
<p>Przesłanką pozytywną do orzeczenia rozwodu jest trwały i zupełny rozkład pożycia (art. 56 § 1 kro). W orzecznictwie wskazuje się, że chodzi o całkowity zanik wszystkich więzi łączących małżonków tzn. więzi emocjonalnej, fizycznej i gospodarczej. Rozkład pożycia między małżonkami ma charakter zupełny i trwały jeżeli w świetle doświadczenia życiowego uzasadnionym jest przyjęcie, iż na tle okoliczności konkretnej sprawy powrót małżonków do pożycia nie nastąpi.</p>
<p>Więź fizyczna to nic innego jak pożycie seksualne pomiędzy małżonkami. Należy jednak pamiętać, że tymczasowy zanik tej więzi nie uzasadnia przyjęcia, iż doszło do jej całkowitego zerwania.  Niekiedy chwilowy zanik pożycia może być spowodowany np. krótkotrwałym wyjazdem drugiego małżonka za granicę czy jego chorobą i pobytem w szpitalu</p>
<p>Więź emocjonalna, zwana też duchową, to zaangażowanie, bliskość i zaufanie do drugiego małżonka. Jej zanik powoduje często drastyczną zmianę nastawienia małżonków do siebie. Jej rozkład może być spowodowany np. niezgodnością charakterów czy odmiennym światopoglądem.</p>
<p>Więź gospodarcza, zwana również ekonomiczną, to prowadzenie wspólnego gospodarstwa domowego.</p>
<p>Jeżeli którakolwiek z powyższych więzi zostanie pomiędzy małżonkami zachowana to orzeczenie rozwodu nie będzie możliwe.</p>
</div>

<div class="flex flex-col gap-4 pt-8">
<h2 class="text-xl font-semibold">Sąd oddali powództwo o rozwód w przypadku zaistnienia którejkolwiek z tzw. negatywnych przesłanek. Pomimo trwałego i zupełnego rozkładu pożycia orzeczenie rozwodu nie jest dopuszczalne jeśli :</h2>
<ul>
<li class="pl-4">&#8226; wskutek rozwodu miałoby ucierpieć dobro wspólnych małoletnich dzieci małżonków (art. 56 § 2 kro)</li>
<li class="pl-4">&#8226; orzeczenie rozwodu byłoby sprzeczne z zasadami współżycia społecznego (art. 56 § 2 kro)</li>
<li class="pl-4">&#8226; żąda go małżonek wyłącznie winny rozkładu pożycia, chyba że drugi małżonek wyrazi zgodę na rozwód albo że odmowa jego zgody na rozwód jest w danych okolicznościach sprzeczna z zasadami współżycia społecznego (art. 56 § 3 kro).</li>
</ul>
<p?>Nadmienić również należy, że w praktyce może dojść do oddalenia powództwa o rozwód w przypadku powołania się jednego z małżonków na kwestie religijne. Sąd Najwyższy w wyroku z dnia 10 września 1997 r., sygn. II CKN 292\97 stwierdził, że <span class="italic">"Nie można podzielić stanowiska, że motywy moralne i religijne odmowy zgody na rozwód są sprzeczne z zasadami współżycia społecznego. Argument, że osoba wierząca i rozwiedziona bez swej winy, nie jest dyskryminowana w wykonywaniu praktyk religijnych nie uzasadnia uznania odmowy zgody na rozwód za sprzeczną z zasadami współżycia społecznego.”</span></p>
</div>

<p class="py-4">Autor: Adwokat Paulina Komenda</p>

<div class="mt-1 w-full h-[2px] bg-[#B58C67]"></div>
</section>
