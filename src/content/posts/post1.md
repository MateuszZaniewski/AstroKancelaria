---
slug: "post1"
title: "Uprowadzenie dziecka za granicę a Konwencja Haska"
date: "2024-09-10"
category: "Prawo cywilne"
image: "/post1.jpg"
---

<div class="relative bg-[url(/post1.jpg)] bg-cover bg-center bg-no-repeat h-[344px] w-[87vw] max-w-[1440px] object-cover hidden lg:block xl:mx-auto">
  <div class="absolute inset-0 bg-black opacity-30"></div>
  <div class="absolute bottom-4 left-4 flex flex-col gap-2">
    <div class="text-sm pt-2 pb-4 text-white">
      <span>2024-09-10</span> | <span>Prawo cywilne</span>
      <h1 class="text-3xl font-semibold">Uprowadzenie dziecka za granicę a Konwencja Haska</h1>
    </div>
  </div>
</div>

<section class="font-sens md:max-w-[700px] md:mx-auto">
<div class="block lg:hidden">
<h1 class=" text-3xl font-semibold">Uprowadzenie dziecka za granicę a Konwencja Haska</h1>

<div class="text-sm pt-2 pb-4">
  <span>2024-09-10</span> | <span>Prawo cywilne</span>
</div>
</div>

<div class="pl-5 border-l-2 border-[#B58C67] lg:mt-8">
<p class="text-xl">
  Konwencja Haska jest międzynarodowym porozumieniem państw-sygnatariuszy sporządzonym w Hadze w dniu 25 października 1980 r. uznających, że interes dziecka ma podstawowe znaczenie we wszystkich sprawach dotyczących opieki nad nim. Konwencja reguluje kwestie cywilnych aspektów uprowadzenia dziecka za granicę, a jej celem jest ochrona dzieci przed negatywnymi skutkami bezprawnego uprowadzania lub zatrzymywania dziecka i ustalenie zasad postępowania w celu zagwarantowania niezwłocznego powrotu dziecka do państwa jego stałego pobytu.
</p>
</div>

<div class="pt-10 lg:hidden">
<img src="/post1.jpg" />
</div>

<div class="pt-10 flex flex-col gap-4">
<h2 class="text-xl font-semibold">Stosowanie przepisów Konwencji Haskiej</h2>

<p>Konwencja może znaleźć zastosowanie w sytuacjach, gdy dochodzi do bezprawnego uprowadzenia lub zatrzymania dziecka najczęściej w wyniku sporów opiekuńczych o międzynarodowym charakterze. Strony Konwencji zobowiązały się do stosowania wszelkich stosownych środków dla zapewnienia w granicach ich terytoriów realizacji celów porozumienia. Konwencja Haska znajduje zastosowane tylko wówczas, gdy obowiązuje ona zarówno w państwie, w którym dziecko miało stały pobyt przed bezprawnym uprowadzeniem lub zatrzymaniem, jak też w państwie, do którego dziecko zostało bezprawnie uprowadzone albo w którym je zatrzymano. Należy też zwrócić uwagę na art. 35 Konwencji, który stanowi, że jej przepisy należy stosować tylko do tych przypadków bezprawnego uprowadzenia dziecka albo zatrzymania dziecka, które miały miejsce po jej wejściu w życie między państwem, w którym dziecko miało stały pobyt, a państwem do którego zostało bezprawnie uprowadzone, albo w którym je bezprawnie zatrzymano.</p>

</div>

<div class="pt-10 flex flex-col gap-4 ">
<h2 class="text-xl font-semibold">Bezprawne uprowadzenie a bezprawne zatrzymanie.</h2>

<p>Bezprawne uprowadzenie polega na transgranicznym przemieszczeniu dziecka z kraju, w którym ma ono stały pobyt, do innego państwa bez zgody osoby, instytucji lub organizacji, której przysługuje prawo do opieki nad dzieckiem.</p>

<p>Bezprawne zatrzymanie to sytuacja, w której dziecko trafiło do kraju, w którym nie miało wcześniej stałego miejsca pobytu, <span class="underline">bez naruszania prawa do opieki</span> (np. na skutek uprzedniego porozumienia rodziców), <span class="underline">ale następnie zostało tam bezprawnie zatrzymane</span> (np. wobec upływu wcześniej uzgodnionego czasu pobytu).</p>

<p>Uprowadzenie lub zatrzymanie dziecka będzie bezprawne w rozumieniu Konwencji, jeżeli:</p>

<ul>
<li class="pl-2 pt-2">I. nastąpiło naruszenie prawa do opieki</li>
<li class="pl-2 pt-2">II. w chwili uprowadzenia lub zatrzymania prawo to było skutecznie wykonywane</li>
</ul>

<p>Zgodnie z treścią art. 3 Konwencji Haskiej prawo do opieki nad dzieckiem może wynikać w szczególności z mocy samego prawa, z orzeczenia sądowego lub administracyjnego albo z ugody mającej moc prawną w świetle przepisów ustawodawstwa państwa, w którym dziecko miało miejsce stałego pobytu bezpośrednio przed uprowadzeniem lub zatrzymaniem  i może przysługiwać określonej osobie, instytucji lub innej organizacji.</p>

</div>

<div class="flex flex-col gap-4 pt-8">
<h2 class="text-xl font-semibold">Gdzie złożyć wniosek ?</h2>

<p>W przypadku stwierdzenia, że doszło do bezprawnego uprowadzenia bądź bezprawnego zatrzymania dziecka np. przez drugiego z rodziców, wniosek o nakazanie powrotu należy złożyć niezwłocznie do organu centralnego państwa stałego miejsca pobytu dziecka (w Polsce tym organem jest Ministerstwo Sprawiedliwości), zagranicznego organu centralnego lub bezpośrednio do sądu miejsca uprowadzenia dziecka. Składając wniosek można domagać się nakazania powrotu dziecka do kraju jego stałego miejsca pobytu tylko wtedy, gdy <span class="underline">nie ukończyło ono jeszcze 16. roku życia.</span>
</p>

<p>Wniosek należy złożyć na formularzu udostępnionym na stronie internetowej Ministerstwa Sprawiedliwości i powinien on zawierać:</p>

<ul>
<li class="pl-2 pt-2">I. informacje dotyczące tożsamości wnioskodawcy, dziecka oraz osoby, co do której istnieje domniemanie, że uprowadziła lub zatrzymała dziecko</li>
<li class="pl-2 pt-2">II. datę urodzenia dziecka, jeśli jest to możliwe do ustalenia</li>
<li class="pl-2 pt-2">III. podstawy, na które powołuje się wnioskodawca, żądając powrotu dziecka</li>
<li class="pl-2 pt-2">IV. wszelkie dostępne informacje dotyczące miejsca przebywania dziecka oraz tożsamości osoby, co do której istnieje domniemanie, że dziecko z nią przebywa.</li>
</ul>

<p>W Polsce postępowanie w trybie Konwencji Haskiej toczy się w pierwszej instancji przed wybranymi Sądami Okręgowymi. Natomiast apelację od postanowienia Sądu Okręgowego oddalającego wniosek bądź nakazującego zapewnienie powrotu dziecka rozpoznaje Sąd Apelacyjny w Warszawie. Powrót dziecka powinien nastąpić maksymalnie w terminie 2 tygodni od dnia uprawomocnienia się postanowienia.</p>

</div>

<div class="flex flex-col gap-4 pt-8">
<h2 class="text-xl font-semibold">W jakich przypadkach może dojść do odmowy wydania dziecka ?</h2>

<p>Zgodnie z treścią art. 12 Konwencji Haskiej, <span class="italic">jeżeli dziecko zostało bezprawnie uprowadzone lub zatrzymane w rozumieniu artykułu 3, a w chwili wpłynięcia wniosku do władzy sądowej lub administracyjnej Umawiającego się Państwa, w którym znajduje się dziecko, upłynął okres krótszy niż jeden rok od dnia uprowadzenia lub zatrzymania, zainteresowana władza zarządza niezwłoczne wydanie dziecka.</span> Ta ogólna zasada podlega jednak pewnym ograniczeniom, bowiem przepisy Konwencji przewidują, że <span class="underline">nie dojdzie do zarządzenia</span> powrotu dziecka mimo tego, że nastąpiło jego bezprawne uprowadzenie lub zatrzymanie, gdy:</p>

<ul>
<li class="pl-2 pt-2">I. od chwili bezprawnego uprowadzenia bądź zatrzymania dziecka w rozumieniu art. 3 Konwencji upłynął rok i w toku postępowania ustalono, że dziecko przystosowało się̨ już do nowego środowiska</li>

<li class="pl-2 pt-2">II. istnieje uzasadnione przypuszczenie, że dziecko zostało zabrane do innego państwa niż pierwotnie wskazanego we wniosku - w takim wypadku władza sądowa lub administracyjna może zawiesić postępowanie bądź oddalić wniosek o wydanie dziecka</li>

<li class="pl-2 pt-2">III. osoba, instytucja lub organizacja opiekująca się dzieckiem faktycznie nie wykonywała prawa do opieki w czasie uprowadzenia lub zatrzymania albo zgodziła się lub później wyraziła zgodę na uprowadzenie lub zatrzymanie</li>

<li class="pl-2 pt-2">IV. istnieje poważne ryzyko, że powrót dziecka naraziłby je na szkodę fizyczną lub psychiczną albo w jakikolwiek inny sposób postawiłby je w sytuacji nie do zniesienia - należy wykazać, że po powrocie, w dającej się przewidzieć przyszłości, dziecko spotka się z realnym ryzykiem o takim poziomie natężenia, że można określić je mianem poważnego (np. powtarzająca się przemoc względem dziecka czy narażenie na sytuacje, w których dziecko będzie świadkiem przemocy wobec rodzica)</li>

<li class="pl-2 pt-2">V. powrotowi sprzeciwia się dziecko, które osiągnęło odpowiedni wiek i stopień dojrzałości - Konwencja nie definiuje pojęcia „stopnia dojrzałości”, przy którym właściwe jest uwzględnienie opinii dziecka, dlatego sąd rozpoznający sprawę najczęściej opiera swoje ustalenia w tym przedmiocie na wnioskach płynących   z opinii biegłego psychologa lub zespołu biegłych z Opiniodawczego Zespołu Sądowych Specjalistów</li>

<li class="pl-2 pt-2">VI. zwrot dziecka nie byłby dopuszczony w świetle podstawowych zasad państwa wezwanego do wydania dziecka, dotyczących ochrony praw człowieka i podstawowych wolności</li>
</ul>

</div>

<div class="flex flex-col gap-4 pt-8">
<h2 class="text-xl font-semibold">Podsumowanie</h2>

<p>Konwencja Haska stawia za cel ochronę prawa określonej osoby, instytucji lub innej organizacji do sprawowania opieki nad dzieckiem oraz ochronę prawa wymienionych podmiotów do kontaktów z dzieckiem. Organy centralne powinny ze sobą współdziałać i popierać współpracę między właściwymi władzami w ich odnośnych państwach w celu zapewnienia niezwłocznego powrotu dzieci oraz realizacji innych celów niniejszej konwencji. Z perspektywy rodzica dziecka kluczowa jest szybkość postępowania tak, aby niekorzystne dla dziecka skutki takiego uprowadzenia bądź zatrzymania zostały ograniczone do absolutnego minimum. Dlatego tak ważne jest skorzystanie z usług profesjonalnego pełnomocnika mającego wiedzę i doświadczenie w zakresie stosowania Konwencji Haskiej, który dołoży wszelkich starań do sprawnego zakończenia postępowania z uwzględnieniem dobra dziecka</p>

</div>

<p class="py-4">Autor: Adwokat Paulina Komenda</p>

<div class="mt-1 w-full h-[2px] bg-[#B58C67]"></div>
</section>
